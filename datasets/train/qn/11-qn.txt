 
I tella ciryamo tella ciryallo,
ya tuvë mernë i tië Númenna,
ciryallo metta Noldoiva, vanwë
mi lómëanóre rómess' úvanya.

I telda ciryamo, cild' ambartanen,
et Ossëo helcë falmallon lehtaina,
cuilenna nenillon mi sinda falassë
Nenion Herunen né enantaina.

Istyalye men sina, ar oronteryar,
sintelyes ilyë, almárië rissen.
Nan Vinyamar yerna ondonen carna
ná lusta ar vanwë i sinomë marner.

Ardanna muin' avánientë,
i lómëo halien nuldar Formello 
varnassë harien mi lúmë úvarna,
tenn' umbar metya i estel intyaina.

Nan lá ilya estel ná vanwa tenn'oio
ar ume ú tyeldeo Valion ormë.
Or ulca Quendion ná voronwenta
i sí ëarello ngwalca tultaina.

Amba a cena, orta órelya,
entula minn' Endóreo lumbë,
I túla elyenna, mi sinda collo,
ná úner i yondoron Eldaliéva.

Ter fírima Atan i estel antaina,
ter fírima túlas, i hrívesse ringa,
i tuile nan tuluva minna Endóre
ar i Elen Estelo nauva tintaina.