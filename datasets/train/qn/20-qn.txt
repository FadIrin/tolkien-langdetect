á unducaita i lissë caselya alatuova
lómë lantëa, utúlielyë tieo mettanna.
á fumë sín ar na óla len quenion i epetuller
yálantë haira falassello arta
manen nyényelya? man i níri antalyassë?
rato cenuvalyë ilyë caurelyar autuvar
varna rancunyaissen fúmalyë
man polilyë cenë ambaro rénassë?
manen yalir i ninqui maiwi?
aire pella Isil marya ortëa
i ciryar utúlier colien lyë márenna
ar ilya ahyuva telemna hyellenna
cala nenessë yassë ilyë fëar lelyuvar arta
estel fifírui tenn' ambar móreva
terë lumbuli et enyalie ar lúmello
áva quetë sa utúlielmë sí tenn' i metta
falassi ninqui yálar, ómentielma ennauva
ar nauvalyë sinomë rancunyaissen fúmala
man polilyë cenë ambaro rénassë?
manen yalir i ninqui maiwi?
aire pella Isil marya ortëa
i ciryar utúlier colien lyë márenna
ar ilya ahyuva telemna hyellenna
cala nenessë yassë sindë ciryar autar
númenna