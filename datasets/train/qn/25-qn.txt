Equë Quendingoldo mí Quenta Silmarillion:
 
Varda autanë Máhanaxar ar cendanë Taniquetilwa aicassello ar cennë Endorëo mornië nu únótimë elellí, nan nécë ar hairë. San yestaneryë i carma meletya, analta ilyë Valaron carmar tulessentallo Ardanna. Calpaneryë rossi telperini Telperiono calpallon ar i rosseinen ontaneryë i elellí vinye ar calimë or yárë Yestanession tulessenna; yallo eryë yo essë lúmëo yáwellon ar ilyë Ëo carmallon né Tintallë, apa Eldainen estina né Elentári.
Carnil ar Luinil, Nénar ar Lumbar, Alcarinquë ar Elemmírë panyaneryë tana lúmessë, ar nótimë yárë eleni hostaneryë ar ortaneryet ve tehtar menelessë Ardo: Wilwarin, Telumendil, Soronúmë, Anarríma ar Menelmacar heltaryassë calima i apaquetë Ohta Metima Ambar-mettassë; ar táravë formenna vë tultië Melcorenna së panyanë i rië otso elenion – Valacirca – ambarto tehta. 