Valaquenta
Valar ar Maiaron nótië sivë Eldaron nólessë
 Mi yessë Eru i Eldarinen
Ilúvatar estaina ná
óntanë i Ainur sanweryallo;
ar entë tyalle i Lindalë meletya nu mahalmarya.
Sina Lindalello Ilúves yesserya; an Ilúvatar sinë Ainuron lindalen annë canta cénina
ar cennentes vë calma morniessë.
Ento nótimë tellon emélier vanimië
ar lúmequentaleryá ya cennentë yestala
ar palyala vë oloressë.
Ento Ilúvatar annë olorentan i Ëala
ar panneryes Erumassë ar martyaneryes i Muinanárë
an urië Iluo óressë;
ar nes estaina
ËA.
San sinë Ainullon i mernentes
ortaner ar tuller Ëanna
mi Lúmeo yessë;
ar mernentë tyaries anwa
ar quatië carmantainen
i olor ya cennentë.
Andave carnentë Ëo ménassen
yar ëa landë
pella Eldar ar Atanion sanwë,
tenna marta-lúmessë cantana né Arda.
Ento teltanentë Ardava fanainen,
entonna tullentë ar marnentë entossë.
Valaron
 
Meletyar sinë fairellon Eldar i Valar estir
ar Atani estir te ilúvatari.
Otso ëar Valaron Herur
ar otso ëar
Valaron Herir - Valier.
Sin estimmet Quenyanen Valinóreva
nán harintë avë essi Endoréva Eldalambessen
ar Atanion lambínen essentar nar únótimë.
Sin nar essi Valaiva:
Manwë, Ulmo, Aulë,
Oromë, Mandos, Lórien ar Tulcas.
Ar Valieiva essi nar:
Varda, Yavanna, Nienna,
Estë, Vairë, Vána ar Nessa.
 
Melcor úyë nótina Valannar
ar esserya úyë quénta
Ardasse.