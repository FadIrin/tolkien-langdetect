I lindë Onyato:
 
Onya:
Írë tuilë panta neldorya lassë,
Ar sára ná olbassë;
Íre cala ná taurëa celumenna,
Ar súrë hencúnenna;
Íre vanta anda ar súya núra,
Ar laica orontya vista;
Attulat ninna!
Attulat ninna ar á queta nórenya ná vanya!
 
Onyavessë:
 Íre tuilë tula lotarwanna ar pelerenna,
Ar erdë cemenesse;
Íre olotsenen ve sisílala lossë,
Altarwa topina;
Íre tuilëa rossë ar Anar,
Quatar vista nísienen;
Nortuvanyë sinomë ar lá tuluvan
An nórenya ná vanya!
 
Onya:
Íre lairë caitanë Ambarenna,
Ar aurendessë laureo;
Undu tópa lassion fúmala,
Olori aldaron locta;
Íre tavaso mardi nar,
Laiquë ar ringë ar súrë Númello,
Attulat ninna!
Attulat ninna ar á queta nórenya ná ammára!
 
Onyavessë:
Íre lairë lauta lingala yávë,
Ar usta varnë piucca;
Íre sara ná laurëa ar tinderdë ná ninquë,
Ar yávië tula opelenna;
Íre lis lutta, ar marin tiuya,
As súrë Númello;
Nortuvanyë sinomë undu Anar,
An nórenya ná ammára!
 
Onya:
Íre hrívë tuluva,
Hrívë verca, i ambo ar taure nehtuvar;
Íre aldar lantuvar,
Ar alelenëa lómë matuva alanarëa aurë;
Íre súrë nurua Rómello,
San undu sára rossë;
Yétuvan elyë, ar yámuvan elyë,
Attuluvan elyenna!
 
Onyavessë:
Íre hrívë tuluva,
Ar lindalë tyeluva;
Íre mornië lantuva mettassë,
Íre rácina alayávala olba,
Ar cala ar móta autuva;
Yétuvan elyë,
Ar lartuvan elyenna,
Tenna omentuvalwë ata:
 
Yúyo:
ómet vantuva tienen undu sára rossë!
Ómet vantuva tienen i tulya Númenna,
Ar vaháya hiruvalwë nórë yassë yúyo órilwa nai serë.